# Projekt

Wraz z 1.12.2023, zajęcia przechodzą w tryb konsultacyjny. Każdego tygodnia przynajmniej jedna osoba z grupy (możliwe odstępstwa w wyjątkowych przypadkach, po uprzednim kontakcie) prezentuje co udało się zrobić w poprzednim tygodniu oraz rozwiązujemy wspólnie ewentualne problemy i wspólnie organizujemy pracę na kolejny tydzień.

Projekty te kończą się prezentacjami wyników, które przygotować i przedstawić będzie trzeba podczas ostatnich dwóch zajęć. Pierwsze z tych zajęć to ostateczny termin wysłania projektów.

Oddanie projektu powinno składać się z dwóch plików, a kod do niego powinien być udostępniony w formie repozytorium. Oczekiwane pliki to:
- Krótki raport opisujący założenia projektu i co udało się a czego nie udało się stworzyć, wraz z krótkimi wnioskami z wykonanych zadań i **linkiem do repozytorium**.
- Prezentacja w której pokazane mogą zostać: przykładowe działanie finalnego projektu, zestawienie graficzne wyników, krótkie podsumowanie problemów napotkanych w trakcie tworzenia.

## Przykładowe tematy projektów:

1. Implementacja w środowisku numpy przykładu sieci konwolucyjnej
2. Implementacja w środowisku numpy przykładu sieci rekurencyjnej
3. Analiza sentymentu na podstawie recenzji filmowych
4. Śledzenie pozycji dłoni i proste sterowanie gestami
5. Estymacja pozycji człowieka
6. Rozpoznawanie znaków drogowych
7. Wizualizacja predykcji prostej sieci neuronowej (na przykładzie [OpenAI Microscope](https://microscope.openai.com/models))
8. Użycie osadzeń LLM do ekstrakcji wiedzy na przykładzie recenzji filmowych (na przykładzie [artykułu](https://towardsdatascience.com/mastering-customer-segmentation-with-llm-3d9008235f41))
9. Wyjaśnialność sieci -- wizualizacje predykcji przy pomocy algorytmu [GradCAM](https://github.com/jacobgil/pytorch-grad-cam)
10. Analizy sieci do konkretnych zadań klasyfikacji.
11. Sieci generatywne na przykładzie FashionMNIST.

Niektóre z tematów są bardziej ogólne i będą wymagały uszczegółowienia, inne są dość szczególne i będą wymagały głównie omówienia. 